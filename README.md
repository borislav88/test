# test

Po razkritju, da so dodatkov za stalno pripravljenost deležni celo nekateri univerzitetni predavatelji, je ministrstvo za javno upravo objavilo prejemnike in zneske dodatkov, ki jih prejemajo zaposleni v javnem sektorju.
Številni dodatki k plačam, ki so jih deležni številni zaposleni v javnem sektorju, so povzročili nemalo ogorčenja v javnosti. Še posebej zato, ker so jih, poleg tistih, ki jih prejemajo upravičeno, prejemali tudi izbranci, katerim so želeli s tem povečati mesečni prihodek.
Ministrstvo za javno upravo je, kot je napovedovalo, objavilo podatke o dodatkih, ki jih prejemajo zaposleni v javnem sektorju, na portalu NIO(nacionalni interoperabilnostni okvir), kjer so objavljeni tudi drugi javni podatki, ki jih prispevajo najrazličnejše institucije, tudi iz zasebnega oz. nevladnega sektorja.
Iz objavljenih podatkov je denimo mogoče razbrati, da so največji prejemniki dodatkov za stalno pripravljenost policija, vojska, oba klinična centra, uprava za zaščito in reševanje ter nekatere večje slovenske zdravstvene ustanove. Ministrstvo za javno upravo pa na portalu sicer redno objavlja tudi podatke o bruto plačah in nekaterih drugih prejemkih ter številu zaposlenih v javnem sektorju kot tudi najvišja izplačila v javnem sektorju. Tudi tu prevladujejo predstavniki zdravstvenih ustanov.

